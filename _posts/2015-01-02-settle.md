---
layout: post
title: Obieranie cebuli z frameworków
---

Często na rozmowach kwalifikacyjnych zadaję kłopotliwe pytanie - jeśli ktoś aplikuje na stanowisko web developera, pytam jak działa web browser. Co dzieje się przy wpisaniu w przeglądarkę wp.pl i wciśnięciu entera.

Zazwyczaj programiści odpowiadają na dwa odrębne sposoby:

1. Pierwszy typ programisty "To proste. Przeglądarka sprawdza DNS, łączy się z serwerem i wyświetla stronę w formacie HTML"
2. Drugi typ programisty "To dość skomplikowane. HTML czy XHTML? Nawiązanie samego połączenia sieciowego to sporo pracy pod maską, nie mówiąc o headerach. O jakim żądaniu mówimy GET, PUT, czy POST? Czy mam wyjaśnić też cache?. Do tego wchodzi jeszcze parser... jaka przeglądarka? Czy strona była wcześniej odwiedzona? Czy mam też omówić jak Javascript działa? Layout engine? Multiprocesowość? 

Często spotykam się z zarzutem, że po to technologia została stworzona abyśmy nie musieli zastanawiać się jak działa stack pod spodem. Po 11 latach zabawy z kodem uważam jednak, że

# Kariera każdego dobrego programisty przypomina proces obierania cebuli. 

pokrótce opiszę dlaczego.

Wszyscy zaczynamy podobnie. Zaczyna się od fascynacji programowaniem, obiektowością, bazami danych, grafiką. Wszystko wydaje się takie przemyślane i spójne - myślisz sobie, "ten świat naprawdę jest zbudowany na ramionach olbrzymów". Przez autostradę Twojej kariery mkniesz dzięki opanowywaniu kolejnych design patternów, pisząc rozszerzenia do Twoich ulubionych ORMów ale ciągle coś Cię trapi. Chcesz rozumieć detale ich funkcjonawania. Niepokoi Cię myśl, że pod maską frameworków ktoś ukrywa coś ciekawego, użyte biblioteki ograniczają i krępują ruchy. 

## Virtual Machine / Language internals

Zaczynasz dostrzegać minusy języka programowania w którym byłeś zakochany. Niekompletne lambdy w Pythonie? Threading którego nikt nie chce używać, bo jest broken by design? Widzisz czego Twój język X mógłby nauczyć się od języka Y. Jednak trwasz dalej i wykorzystujesz idiomy dla przejrzystości i kruczki implementacji żeby wycisnąć jeszcze trochę wydajności po czym ...

## DB

Twoja firma, twój serwis szybko zyskuje popularność a Twój serwis przestaje się skalować. Co robisz? "Obierasz cebulę" z jednej warstwy ORM i skupiasz się na mikrooptymalizacjach zapytań SQL. Debugujesz outputy z ORM-ów, zaczynasz tune'ować bazę (in memory) a później wręcz optymalizować JOIN-y w zmaterializowanych widokach. W dyskusjach z kolegami przestajesz śmiać się(śmiałeś sie?) z gołych zapytań. Zmieniasz ENGINE'y bazy danych i dowiadujesz się dlaczego InnoDB nie potrafi defragmentować się online. Romans z PostresSQL też masz już zaliczony. 

## Middleware and Cache

Porzucasz mikrooptymalizacje zapytań i obierasz kolejną warstwę - tym razem bierzesz pod lupę template'y i rezygnujesz z dynamicznych zapytań dla każdego request'a . Poznajesz Varnisha, ale żeby to osiągnąć obierasz cebulę z warstwy Middleware i zgłębiasz tajniki HTTP. Po prostu musisz wiedzieć co robisz. Czujesz wiatr w skrzydłach - wreszcie po latach wiesz co dzieje się pod spodem. Czujesz, że przez wiele lat miałeś na oczach opaskę i nie widziałeś "całej maszynerii" pod spodem. 

## NoSQL

Po przestudiowaniu co tak naprawdę robi JOIN w różnych engine'ach bazy danych rozumiesz, dlaczego wybierasz Cassandrę, Redisa i flat files w niektórych przypadkach. 

## TCP/IP

Czujesz ukontentowanie aż do pewnego popołudnia traffic rośnie i osiągasz limity otwartych połączeń w kernelu linuksa, lub limit otwartych plików. Zdejmujesz kolejną warstwę cebuli i odkrywasz jak działa stos tcp/ip i [interrupts coalescencing]( (https://wiki.chipp.ch/twiki/pub/CmsTier3/NodeTypeFileServerHPDL380G7/ols2009-pages-169-1842.pdf)
WOW.

## Frontend

Przeglądarka - końcówka naszej podróży. Po prostu ma wyrenderować formularz, stronę. 

Czy wiesz, że przeglądarka Chrome składa się z 3 razy większej ilości linii kodu niż np Linux? (16 000 000,  gdy jądro Linuxa zawiera tylko blisko 5 mln) To naprawdę skomplikowane bestie. Jeśli kiedyś zastanawiałeś się, dlaczego scrollowanie przeglądarki "klatkuje" tzn że jeszcze nie wiesz jak tak naprawdę działa scrolling i jak [zarządzać FPS w przeglądarce]( http://www.html5rocks.com/en/tutorials/speed/html5/). Zaciekawiony oglądasz [przeglądarkę internetową w ukrytej kamerze](https://www.youtube.com/watch?v=2xm2IjniJOk) i cieszysz się że od dziś rozumiesz już trochę więcej.

## PROFIT

Najlepsi inżynierowie decydująć się na funkcje biblioteczne dokładnie wiedzą co "kupują". Obecnie póg wejścia w pisanie aplikacji jest coraz niższy. Frameworków JavaScriptowych jest obecnie tak dużo(blisko 1500), że  (http://jster.net)[powstała nawet strona do ich skatalogowania pod kątem filozoficznym - liberal vs opiniated]. Jeśli jako frontendowiec nadal jesteś uzależniony od JQuery to może powinieneś przeczytać [to](http://youmightnotneedjquery.com) - just in case.

Dlatego moja obserwacja jest następująca: aby rozwijać się jako programista należy wybrać strategię up->bottom i drążyć detale, aż zostanie tylko bit i bajt.Jeśli będziesz w stanie obrać cebulę do końca, zaczniesz rozumieć frameworki i stack z którego korzystasz, i w efekcie z pewnością usmażysz [Smaczny Software](https://www.youtube.com/watch?v=khtLkmpM28I&spfreload=10)


